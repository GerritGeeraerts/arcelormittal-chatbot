# Job: Procesingenieur Warmwalserij (M,V,X)
## Category: 
Kwaliteit (Proces/Product)
## Location: 
Gent, Oost-Vlaanderen, België
## Description:
Inleiding
Onze warmwals behoort tot de wereldtop op het vlak van milieu, productie en kwaliteit. De hoog technologische installaties leveren uitstekende prestaties bij zeer hoge productiviteit.  De maximale capaciteit van 6 miljoen ton warmgewalste rollen per jaar is de hoogste binnen ArcelorMittal.
De warmwalserij produceert innovatieve staalsoorten voor de automobielsector, de bouwsector en de sector van de elektrische apparaten.  Bovendien investeert ArcelorMittal de komende jaren sterk om CO2 neutraal te worden.
Omdat klanten steeds hogere eisen stellen op het vlak van oppervlaktekwaliteit, toleranties en verwerkbaarheid van de eindproducten, wordt het warmwalsproces continu verbeterd. Onze warmwalserij speelt dan ook een sleutelrol in de ontwikkeling van nieuwe staalsoorten voor de toekomst.
Wat houdt de job in?
Als procesingenieur ben je – samen met een aantal collega’s – verantwoordelijk voor de bewaking en verbetering van het proces en de kwaliteit. Na een inwerkperiode, waarin de klemtoon ligt op het verwerven van een ruime proceskennis, zal je job er als volgt uitzien:

Je bent verantwoordelijk voor de kwaliteit in de warmwals
Je komt terecht in een professioneel team waarbij je leiding zal geven aan enkele studietechniekers
Je zet de strategie uit voor het borgen en verbeteren van de kwaliteit in de warmwals
Je optimaliseert het bestaande walsproces door procesparameters systematisch op te volgen en te analyseren. Hierbij zal je werken aan continue procesverbeteringen met het oog op een hogere kwaliteit van het product. 
Je werkt mee aan de ontwikkeling van nieuwe producten in de warmwalserij. Dit doe je door het uitvoeren en opvolgen van industriële proeven en de contacten met je collega’s en R&D
Je groeit uit tot een leidinggevend figuur in je vakgebied

Ben jij de geschikte kandidaat?

Je beschikt over een masterdiploma burgerlijk of industrieel ingenieur (materiaalkunde, chemie, werktuigkunde, elektrotechniek)
Je bent kwaliteitsgericht en beschikt over een gezonde dosis creativiteit om nieuwe ideeën en concepten uit te werken
Je bent een teamplayer die ook zelfstandig goed uit de verf komt
Met jouw communicatieve vaardigheden ben je in staat om mensen te motiveren. Je bent bereid om uit te groeien tot een leidinggevend figuur 
Dankzij je gedrevenheid kan je problemen snel en proactief aanpakken
Je staat open voor nieuwe kennis en ideeën, ook buiten je eigen kennisdomein

Wat bieden wij jou?

Vast contract
Aantrekkelijk loonpakket
Resultaat gebonden premies
Anciënniteitspremie (na 1 jaar in dienst)
Maaltijdcheques van €8 bruto
Geschenkencheques en ecocheques
Auto -en fietslease
40+ verlofdagen
Doorgroeimogelijkheden
Groepsverzekering
Hospitalisatieverzekering (gezinsleden kunnen aangesloten worden)
GSM
Laptop
Gedeeltelijke terugbetaling van uw internetrekening
Reisverzekering
Vriendenkring (kortingen op cinematickets/pretparken, sinterklaasfeest, reizen, loopwedstrijden, Sidmar Motor Rijders,…)
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf. + basisopleiding die je laat kennismaken met het bedrijf.
Restaurant: broodjesbar en zelfbedieningsrestaurant.

Hoe verloopt de selectieprocedure?

Online applicatie
Kennismakingsgesprek met HR en je toekomstige collega
Eindselectiegesprek met hoofd van HR en de afdeling
Contractvoorstel

Voel je het al kriebelen om te beginnen? Solliciteer nu!
Diversiteit en inclusie maken ons nóg sterker!  Met ArcelorMittal Belgium (AMBE) baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz.
