# Job: Project Ingenieur Mechanisch Onderhoud  - Hoogovens (M,V,X)
## Category: 
Onderhoud
## Location: 
Gent, Oost-Vlaanderen, België
## Description:
Inleiding
In de afdeling hoogovens en sinterfabrieken wordt vloeibaar ruwijzer geproduceerd met sinter en cokes als belangrijkste grondstoffen. Zowel het sinterproces (waarbij ijzerertsen omgezet worden in voor de hoogovens bruikbare sinter) als het hoogovenproces (waarbij sinter gereduceerd wordt tot vloeibaar ruwijzer) moeten zeer gecontroleerd verlopen. We streven een zo hoog mogelijke kwaliteit van het eindproduct na tegen een zo laag mogelijke kost en met een zo beperkt mogelijke impact op het milieu. Een grondig inzicht in de processen en de installaties is essentieel. Bovendien moeten de installaties en processen continu verbeterd worden, zodat ons bedrijf tot de wereldtop blijft behoren op het vlak van productiviteit, kosten, energie-efficiëntie en emissies.
 
Wat houdt de job in?
Na een inloopperiode, waarbij je inzicht verwerft in onze installaties, ziet je takenpakket als project ingenieur er als volgt uit:

Je helpt mee aan het optimaliseren van de bedrijfszekerheid van mechanische installaties.
Door het verwezenlijken van projecten ben je binnen het onderhoudsteam verantwoordelijk voor de verbetering van de onderhoudstechnieken en de optimalisatie van het onderhoudsproces en onderhoudsplan.
Je analyseert technische problemen aan de productie-installatie. Na analyse definieer en implementeer je, bijgestaan door een team van technici, doeltreffende oplossingen om de bedrijfszekerheid te verhogen.
Je blijft op de hoogte van de meest recente evoluties en ontwikkelingen op technisch vlak, via onder andere benchmarkbezoeken aan andere sites en internationale contacten.
Je werkt vlot samen met technici en mecaniciens op de werkvloer, evenals met collega’s van andere vakdisciplines.

 
Ben jij de geschikte kandidaat?

Je beschikt over een Master diploma en een goede mechanische kennis.
De veiligheid van de installaties en van je collega’s is altijd één van je topprioriteiten.
Dankzij je goede communicatieve vaardigheden ben je in staat een team te laten samenwerken.
Je kan analytisch redeneren en je weet de juiste vragen te stellen.
Je hebt bij voorkeur kennis van projectmanagement; van het brainstormen tot de implementatie en opvolging. 

 
Wat bieden wij jou? 

Vast contract 
Aantrekkelijk loonpakket 
Resultaat gebonden premies 
Anciënniteitspremie (na 1 jaar in dienst)
Maaltijdcheques van €8 bruto 
Geschenkencheques en ecocheques
Auto -en fietslease
40+ verlofdagen 
Doorgroeimogelijkheden
Groepsverzekering
Hospitalisatieverzekering (gezinsleden kunnen aangesloten worden) 
GSM
Laptop 
Gedeeltelijke terugbetaling van uw internetrekening 
Reisverzekering 
Vriendenkring (kortingen op cinematickets/pretparken, sinterklaasfeest, reizen, loopwedstrijden, Sidmar Motor Rijders,…)
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf. + basisopleiding die je laat kennismaken met het bedrijf. 
Restaurant: broodjesbar en zelfbedieningsrestaurant. 

 
Hoe verloopt de selectieprocedure?

Online applicatie
Kennismakingsgesprek met HR en je toekomstige collega
Eindselectiegesprek met hoofd van HR en de afdeling
Contractvoorstel

 
Voel je het al kriebelen om te beginnen? Solliciteer nu!
Diversiteit en inclusie maken ons nóg sterker!   Met ArcelorMittal Belgium (AMBE) baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz.
