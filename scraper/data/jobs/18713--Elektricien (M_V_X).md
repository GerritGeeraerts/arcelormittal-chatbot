# Job: Elektricien (M/V/X)
## Category: 
Onderhoud
## Location: 
Genk, Limburg, België
## Description:
Wat betekent een job als elektricien bij ArcelorMittal België ?
Als elektricien kom je bij ons terecht in de sectie elektrisch onderhoud van onze productieafdeling in ArcelorMittal Genk. In deze volledig autonome fabriek wordt een dun laagje zink aangebracht op stalen platen om ze te beschermen tegen corrosie. Dit gebeurt in een elektrolytische verzinkingslijn.
In de Genkse vestiging van ArcelorMittal België werken momenteel 135 enthousiaste en trouwe medewerkers die veiligheid, kwaliteit en rendement hoog in het vaandel dragen.
Samen met je collega’s ga je grote en kleine uitdagingen aan. Je leert van elkaar en via ons opleidingstraject krijg je de kans om je verder te specialiseren en door te groeien binnen het bedrijf.
Voel je het kriebelen als je dit leest? Kijk dan snel verder.
Je wordt aangeworven voor onbepaalde duur en werkt overdag.
Als elektricien sta je in voor het:

Analyseren van storingen en uitvoeren van herstellingen
Uitvoeren van preventieve onderhoudstaken
Zoeken naar en uitwerken van verbeteringen in elektrificatie en automatisering
Ombouwen van installaties in het kader van projecten

Je zal tevens deel uitmaken van ons wachtdienstsysteem.Ben jij de juiste kandidaat?

Je bent professionele bachelor elektromechanica of elektriciteit of gelijkwaardig door ervaring
Veilig werken is voor jou absolute prioriteit
Je beschikt over de volgende basiscompetenties:
  
elektrische vermogendistributie, relaisvergrendelingen en aandrijvingen;
analoge en digitale elektronische toepassingen;
instrumentatie, meettechnieken en automatiseringstechnologieën

Je kan goed in team werken, maar weet je ook zelfstandig te redden.
Je bent leergierig, gedreven, gemotiveerd en hebt analytisch denkvermogen
Je werkt nauwkeurig en resultaatgericht met de nodige flexibiliteit

Tijdens een eerste kennismakingsgesprek bekijken we samen of er ook op persoonlijk vlak een klik is.
Wat bieden wij jou?

Een uitdagende job waarin je jouw vakkennis kan verruimen
Een hoogtechnologische en vooruitstrevende werkomgeving gericht op optimalisatie en innovatie
Een aantrekkelijk loonpakket
Variabele werktijden
Resultaat gebonden premies
Eindejaarspremie
Anciënniteitspremie (na 1 jaar in dienst)
Maaltijdcheques van €8 bruto
Geschenkencheque en ecocheque
Auto -en fietslease
40+ verlofdagen
Doorgroeimogelijkheden
Groeps -en hospitalisatieverzekering voor jezelf en je gezin
Sociale voordelen
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf. 

Hoe verloopt de selectieprocedure?

Kennismakingsgesprek en rondleiding in de afdeling
Testen via online applicatie indien je aan de basisvoorwaarden voldoet
Gesprek met HR en de afdelingsverantwoordelijke
Medisch onderzoek
Contract 

 
Diversiteit en inclusie maken ons nóg sterker! 
Ons personeelsbeleid baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz. 
code: AMBE 
