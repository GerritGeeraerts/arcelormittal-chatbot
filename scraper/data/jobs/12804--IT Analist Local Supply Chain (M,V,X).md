# Job: IT Analist Local Supply Chain (M,V,X)
## Category: 
Informatica
## Location: 
Gent, Oost-Vlaanderen, Belgium
## Description:






Inleiding
De staalindustrie verandert : binnen AMBelgium investeren we in nieuwe installaties en technologieën om groener te produceren. Ook onze IT systemen bereiden we voor op deze evoluties en op de toekomst.
De lokale supply chain en MES toepassingen binnen AMBelgium zullen de komende jaren ingrijpende veranderingen ondergaan. We staan aan de vooravond van een groot transformatieprogramma met verschillende uitdagende deelprojecten en zijn op zoek naar nieuwe collega’s in IT.
Wat houdt de job in?
Als analist/analist-developer binnen de afdeling Informatica kom je terecht in een ervaren team van enthousiaste en gemotiveerde collega’s.

Je maakt deel uit van het lokale Supply Chain team dat toepassingen beheert, vernieuwt en optimaliseert in verschillende domeinen :

          - het vertalen van klantorders naar technische specificaties en materiaal routes
          - het beheer van de klantbehoefte tov materiaal in productie, stock of nog te produceren
          -,materiaal opvolging en genealogie
          - kwaliteitscontroles en vrijgaves
          - logistiek en transport richting klanten

Je staat in nauw contact met de klanten van de verschillende logistieke afdelingen en brengt hun business noden duidelijk in kaart
Je analyseert functionele vragen en problemen en zet deze om naar wijzigingen en/of uitbreidingen in onze software
Je volgt de technische implementatie en testen op indien deze gebeuren door een collega, maar je programmeert ook zelf en behoudt zo voeling met de software
Je zet de software in dienst, volgt de goede werking op en biedt operationele ondersteuning

Ben jij de geschikte kandidaat?
Je hebt een master diploma in een studiegebied dat gerelateerd is aan informatica, of je hebt IT kennis opgebouwd door ervaring. Idealiter heb je ook business kennis van logistiek, orderplanning of supply chain in het algemeen maar dit is zeker geen must. Wij zijn vooral op zoek naar een dynamische medewerk(st)er die zin heeft om zich in onze huidige toepassingen en processen te verdiepen en onze toekomstige supply chain/MES toepassingen mee vorm geven.

Je bent analytisch ingesteld
Je hebt interesse in de business achter de software
Je houdt ervan om zelf in de code te duiken en te programmeren
je bent creatief en denkt out-of-the-box
je bent een teamspeler
je communiceert vlot in het Nederlands en het Engels

Wat bieden wij jou?
Werken bij ArcelorMittal (AMBE), dat is kansen krijgen op een mooie loopbaan en de mogelijkheid om een internationale carrière uit te bouwen. We geven talent alle ruimte om open te bloeien met een op maat gemaakt trainingsprogramma. Je komt terecht in een team van dynamische mensen die dag in dag uit werken aan verbeteringen op alle vlak en met baanbrekende technologieën.
Je kan rekenen op een aantrekkelijk loonpakket. Naast je uitermate competitief basisloon aangevuld met een aantal premies, bieden we jou maaltijdcheques van €8, een interessante groeps- en hospitalisatieverzekering en vele andere extralegale voordelen. Bovendien kan je kiezen voor een bedrijfswagen en/of –fiets en krijg je 40 verlofdagen per jaar!
Hoe verloopt de selectieprocedure?

Online-applicatie
Kennismakingsgesprek met HR en je toekomstige collega
Eindselectiegesprek met hoofd van HR en de afdeling
Contractvoorstel

 
Diversiteit en inclusie maken ons nóg sterker!
Ons personeelsbeleid baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz.






