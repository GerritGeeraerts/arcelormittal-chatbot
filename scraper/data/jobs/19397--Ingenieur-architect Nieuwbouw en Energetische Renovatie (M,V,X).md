# Job: Ingenieur-architect Nieuwbouw en Energetische Renovatie (M,V,X)
## Category: 
Facility Management
## Location: 
Gent, Oost-Vlaanderen, België
## Description:
Inleiding
Algemene Diensten is zowel lokaal als centraal georganiseerd: elke afdeling heeft een eigen team van specialisten, maar er is ook een overkoepelende onderhoudscel. Die staat bijvoorbeeld in voor het mechanisch onderhoud van voertuigen, rolbruggen, loopkranen en takels over het hele bedrijf. Medewerkers van de centrale onderhoudsdiensten gaan dus in zowat alle afdelingen aan de slag.
Binnen de afdeling Algemene Diensten van ArcelorMittal Gent is de sectie IFR (Infrastructuur, Facilitair onderhoud en Ruimtebeheer) verantwoordelijk voor:

het bouwkundig en elektrotechnisch onderhoud van de residentiële en industriële gebouwen en hallen
nieuwbouw projecten van kantoor- en sociale gebouwen (douches en kleedzalen) 
het structureel onderhoud aan bouwkundig structuren van bv transportbanden, racks of betonstructuren binnen de fabriek
het onderhoud van de weginfrastructuur, riolering en grachten op de site
het elektrotechnisch onderhoud van de verlichting en laagspanningsverdeling op de site

Wat houdt de job in?
Voor het team van deze sectie Infrastructuur, Facilitair onderhoud en Ruimtebeheer zijn we op zoek naar een Ingenieur-architect of architect met als voornaamste taken:

projectmanager voor diverse (bouwkundige) onderhouds- en renovatieprojecten van  kantoren en douchezalen en voor nieuwe kantoorgebouwen en sociale faciliteiten. Je bent hierbij betrokken vanaf het ontwerp tot oplevering
projectcoördinatie en aansturing van een team projectmedewerkers van de  externe studiebureaus (Site Based Teams) voor de projecten binnen jouw scope
gatekeeper voor de projecten en het beheer van de projectportfolio, budget en meerjarenplan voor de sectie IFR binnen jouw scope
Mee vorm geven aan de uitvoering van de renovatieverplichting voor niet-residentiële gebouwen en het behalen van het energieprestatiecertificaat voor niet-residentiële gebouwen (EPC-NR) op de site, alsook de nodige bouwprojecten hiervoor definiëren, uitwerken en uitvoeren
Mee vorm geven aan een moderne kantoorinfrastructuur en werkplekinrichting bij elke nieuwbouw en renovatie
Samenwerking met de overheden voor het bekomen van de omgevingsvergunningen

Ben jij de geschikte kandidaat? 

Je bent in het bezit van een master Ingenieur-Architect of Architect
Je hebt een degelijke vakkennis in het gebied van bouwkunde en facilitair onderhoud, met kennis en ervaring in nieuwbouwprojecten van niet-residentiële gebouwen (ontwerp, uitvoering, werfleiding)
Je hebt een sterke technische interesse in deze gebieden en wil je hierin verder specialiseren
Je bent sterk in projectwerking
Je bent een teamspeler, maar je kan ook zelfstandig werken
Je werkt doelgericht, nauwkeurig en je respecteert deadlines
Veiligheid staat hoog in het vaandel; je meldt direct onveilige situaties en zorgt voor strikte naleving van veiligheidsvoorschriften

Wat bieden wij jou? 

Vast contract 
Aantrekkelijk loonpakket
Resultaat gebonden premies 
Anciënniteitspremie (na 1 jaar in dienst) 
Maaltijdcheques van €8 bruto 
Geschenkencheques en ecocheques 
Auto -en fietslease 
40+ verlofdagen 
Doorgroeimogelijkheden 
Groepsverzekering 
Hospitalisatieverzekering (gezinsleden kunnen aangesloten worden) 
GSM 
Laptop 
Gedeeltelijke terugbetaling van uw internetrekening 
Reisverzekering 
Vriendenkring (kortingen op cinematickets/pretparken, sinterklaasfeest, reizen, loopwedstrijden, Sidmar Motor Rijders,…) 
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf. + basisopleiding die je laat kennismaken met het bedrijf. 
Restaurant: broodjesbar en zelfbedieningsrestaurant. 

Hoe verloopt de selectieprocedure? 

Online applicatie 
Kennismakingsgesprek met HR en je toekomstige collega 
Eindselectiegesprek met hoofd van HR en de afdeling 
Contractvoorstel 

Voel je het al kriebelen om te beginnen? Solliciteer nu! 
Diversiteit en inclusie maken ons nóg sterker! 
Met ArcelorMittal Belgium (AMBE) baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz
