# Job: Meet- en regeltechnieker / technieker automatisering (M,V,X)
## Category: 
Onderhoud
## Location: 
Gent, Oost-Vlaanderen, Belgium
## Description:
Wat betekent een job als meet- en regeltechnieker/technieker automatisering bij ArcelorMittal België?
Als meet- en regeltechnieker / technieker automatisering kan je bij ons terecht in 1 van onze productieafdelingen of in de centrale onderhoudscel. Afhankelijk van jouw interesse, ervaring en kennis zoeken we samen met jou de meest geschikte job.
Er werken meer dan 1000 onderhoudstechnici op onze site en we werven jaarlijks meer dan 50 technici aan. Keuze genoeg dus en een speeltuin voor iemand met techniek in hart en nieren.
Samen met je collega’s ga je grote en kleine uitdagingen aan. Je leert van elkaar en via ons opleidingstraject krijg je de kans om je verder te specialiseren en door te groeien binnen het bedrijf.
Voel je het kriebelen als je dit leest? Kijk dan snel verder.
Wat houdt de job in?
Als meet- en regeltechnieker/onderhoudselektronicien ben je vooral bezig met:

Curatief en preventief onderhoud
Aanpassingswerken
Dagdagelijks onderzoek van storingen
Bekijken van loggingsystemen

Taken die kunnen voorkomen:

Onderhoud van toestellen die analyse doen van gassen en vloeistoffen
Werken aan weegapparatuur, bv. Doseerinstallaties,…
Werken met en aan meettoestellen (druk, debiet,…), Lasermeettoestellen, akoestische meettoestellen, radarmetingen, beeldherkenning, temperatuursmetingen,…
Installeren, moderniseren, depanneren en herkalibreren van toestellen
Werken met en programmeren van PLC’s
Werken aan visualisatiesystemen en communicatie apparatuur ( o.a. camera installaties, radio besturingen,…)
Werken aan aandrijftechnologie
Correcties in PLC
Drives programmeren

Ben jij de juiste kandidaat?

Je hebt studies gevolgd in deze richting, ervaring als onderhoudstechnieker of een bachelor gevolgd in de Chemie.
Veiligheid is voor jou absolute prioriteit

Dit levert je mooie bonuspunten op

Een BA4/BA5-attest of opleiding gevolgd.

Tijdens een eerste kennismakingsgesprek bekijken we samen of er ook op persoonlijk vlak een klik is.
Wat bieden wij jou?

Vast contract
Aantrekkelijk loonpakket
Ploegenpremie (36,9%) indien van toepassing
Resultaat gebonden premies
Anciënniteitspremie (na 1 jaar in dienst)
Maaltijdcheques van €8 bruto
Geschenkencheque en ecocheque
Auto -en fietslease
40+ verlofdagen
Doorgroeimogelijkheden
Groeps -en hospitalisatieverzekering (gezinsleden kunnen aangesloten worden)
Vriendenkring (kortingen op cinematickets/pretparken, sinterklaasfeest, reizen, loopwedstrijden, Sidmar Motor Rijders,…)
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf. + basisopleiding die je laat kennismaken met het bedrijf.
Restaurant: Broodjesbar en zelfbedieningsrestaurant.

Hoe verloopt de selectieprocedure?

Online applicatie en testen indien je aan de basisvoorwaarden voldoet
Test die peilt naar jouw technische kennis en een gesprek met HR
Kennismakingsgesprek en rondleiding in de afdeling
Medisch onderzoek
Contract

 
Diversiteit en inclusie maken ons nóg sterker!
Ons personeelsbeleid baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz.
 
code: AMBE
