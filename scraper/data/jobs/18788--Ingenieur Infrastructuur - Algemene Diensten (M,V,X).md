# Job: Ingenieur Infrastructuur - Algemene Diensten (M,V,X)
## Category: 
Facility Management
## Location: 
Gent, Oost-Vlaanderen, België
## Description:
Inleiding
Bij de dienst IFR - Infrastructuur, Facilitair onderhoud en Ruimtebeheer (deel van afdeling Algemene Diensten) staat men onder andere in voor de inspecties en het meerjarenplan van bouwkundige structuren zoals gebouwen, wegenis en andere structuren die gebruikt worden in de verschillende afdelingen.Dit houdt in dat vele structuren waarop installaties uitgebaat worden, onderhouden en hersteld dienen te worden door IFR en de ingrijpende werken worden uitgewerkt door een projectteam waarover jij de leiding hebt. Voorbeelden van installaties waar dergelijke projecten over lopen: daken en gevels van industriële hallen, wegenis, fietspaden, rioleringsstelsels, betonnen structuren, ...
 
Wat houdt de job in?   
Na een inloopperiode waarbij je inzicht verwerft het projectgebeuren van de dienst, sta je in voor de opvolging van de inspecties, het meerjarenplan en deze projecten op de site. Jouw takenpakket bestaat uit volgende zaken:

Je bent verantwoordelijk voor projecten die betrekking hebben met meerdere afdelingen; gatekeeping, portfolio management en begeleiding bij studie en uitvoering vormen hier de hoofdtaken.
Je leidt een team van technisch bedienden voor het opvolgen van taken.
Je werkt nauw samen met een team van externe technici en uitvoerders via een Site Based Team.
Je beheert de kosten voor deze projecten.
Je werkt mee aan het verder uitdenken van een lange-termijn-strategie op vlak van onderhoud/projectwerking van bouwkundige structuren en riolering/wegenis. Hierbij hou je rekening met de belangrijke aspecten zoals veiligheid en milieu.
Je bekijkt de marktevoluties en bekwaamt zich via opleiding, benchmarking en zelfstudie in de kennis van de business.
Je maakt deel uit van een aantal werkgroepen die meedenken/werken aan verkeersveiligheid en mobiliteit.
Je verzorgt het peterschap van 2 firma’s die werken uitvoeren op onze site.

Voor dit takenpakket kan je steeds terugvallen op een team van collega-ingenieurs.
 
Ben jij de geschikte kandidaat? 

Je beschikt over een master en een sterke bouwkundige interesse.
Je communiceert vlot in het Nederlands en Engels.
Jouw communicatieve vaardigheden stellen je in staat om te organiseren en te motiveren.
Je kan voldoening vinden in het uitwerken van projecten en houdt rekening met alle aspecten (planning, veiligheid, milieu, kosten/baten, implementatie, bijsturing en borging).
Je hebt een langetermijnvisie op vlak van innovatie en verbetering.

 
Wat bieden wij jou?

Vast contract
Aantrekkelijk loonpakket
Resultaat gebonden premies
Anciënniteitspremie (na 1 jaar in dienst)
Maaltijdcheques van €8 bruto
Geschenkencheques en ecocheques
Auto -en fietslease
40+ verlofdagen
Doorgroeimogelijkheden
Groepsverzekering
Hospitalisatieverzekering (gezinsleden kunnen aangesloten worden)
GSM
Laptop
Gedeeltelijke terugbetaling van uw internetrekening
Reisverzekering
Vriendenkring (kortingen op cinematickets/pretparken, sinterklaasfeest, reizen, loopwedstrijden, Sidmar Motor Rijders,…)
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf. + basisopleiding die je laat kennismaken met het bedrijf.
Restaurant: broodjesbar en zelfbedieningsrestaurant

 
Hoe verloopt de selectieprocedure?

Online applicatie
Kennismakingsgesprek met HR en je toekomstige collega
Eindselectiegesprek met hoofd van HR en de afdeling
Contractvoorstel

Voel je het al kriebelen om te beginnen? Solliciteer nu!Ons personeelsbeleid baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz. 
