# Job: Informaticus industriële IT – Mainframe (M,V,X)
## Category: 
Informatica
## Location: 
Gent, Oost-Vlaanderen, Belgium
## Description:
Inleiding
Binnen ArcelorMittal België (AMBE) produceren we staal, gebruik makende van state of the art automatisatie- en optimalisatietechnieken.  De afdeling IAM, wat staat voor “Industrial IT, Automation and Models”, zorgt voor de informatisering en automatisering van alle productie en logistieke processen.
Een team binnen IAM staat in voor de ontwikkeling en onderhoud van applicaties op ons centraal mainframe cloud-platform. Wat houdt de job in?
Als specialist in de industriële IT & automatisering kom je terecht in een fascinerende en hoogtechnologische IT-wereld en in een team van dynamische en gemotiveerde collega’s.

Samen met 7 collega’s maak je deel uit van het IAM team dat binnen de mainframe omgeving (IBM – Z/OS) toepassingen voor logistieke, kwaliteit en productieopvolging beheert, vernieuwt en uitbreidt.
Je staat in contact met jouw directe klanten in de verschillende productie en logistieke afdelingen. Je werkt nauw samen met de IAM collega’s om alle informatie correct op mainframe geregistreerd te krijgen.
Je analyseert vragen en problemen en zet deze om naar wijzigingen en/of uitbreidingen in onze software. 
Je zet de software in dienst en volgt de goede werking op. Hierbij wordt er altijd aandacht besteed aan het uitvoerig testen en het onderhoud van de documentatie.
In het geval dat de technische implementatie door iemand anders gebeurt, volg je deze uitvoering op en controleer je de testen.
 Ben jij de geschikte kandidaat?
Uiteraard is IT en mainframe achtergrond welkom, maar is zeker geen must !

Je hebt ervaring met en/of sterke interesse in het programmeren in een productieomgeving
Je hebt kennis van mainframe (PL/I, DB2, …) of duidelijke motivatie om je in te werken
Je legt vlot verbanden en trekt op basis van beschikbare informatie juiste en realistische conclusies.
Interesse in de business achter de software
Je communiceert vlot in het Nederlands en het Engels, of je bent bereid om de taal op korte termijn te leren
 Wat bieden wij jou?
Werken bij ArcelorMittal, dat is kansen krijgen op een mooie loopbaan en de mogelijkheid om een internationale carrière uit te bouwen. We geven talent alle ruimte om open te bloeien met een op maat gemaakt trainingsprogramma. Je komt terecht in een team van dynamische mensen die dag in dag uit werken aan verbeteringen op alle vlak en met baanbrekende technologieën.
Je kan rekenen op een aantrekkelijk loonpakket. Naast je uitermate competitief basisloon aangevuld met een aantal premies, bieden we jou maaltijdcheques, een interessante groeps- en hospitalisatieverzekering en andere extralegale voordelen. Bovendien kan je kiezen voor een bedrijfswagen en/of –fiets en krijg je 40 verlofdagen per jaar!
  Hoe verloopt de selectieprocedure?

Online applicatie
Kennismakingsgesprek met HR en je toekomstige collega
Eindselectiegesprek met hoofd van HR en de afdeling
Contractvoorstel

Voel je het al kriebelen om te beginnen? Solliciteer nu!
 
Diversiteit en inclusie maken ons nóg sterker!
Ons personeelsbeleid baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz.
