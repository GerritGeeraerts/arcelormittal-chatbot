# Job: Mecanicien (M/V/X)
## Category: 
Onderhoud
## Location: 
Genk, Limburg, België
## Description:
Wat betekent een job als mecanicien bij ArcelorMittal België ?
Als mecanicien kom je bij ons terecht in de sectie mechanisch onderhoud van onze productieafdeling in ArcelorMittal Genk. In deze volledig autonome fabriek wordt een dun laagje zink aangebracht op stalen platen om ze te beschermen tegen corrosie. Dit gebeurt in een elektrolytische verzinkingslijn.
In de Genkse vestiging van ArcelorMittal België werken momenteel 135 enthousiaste en trouwe medewerkers die veiligheid, kwaliteit en rendement hoog in het vaandel dragen.
Samen met je collega’s ga je grote en kleine uitdagingen aan. Je leert van elkaar en via ons opleidingstraject krijg je de kans om je verder te specialiseren en door te groeien binnen het bedrijf.
Voel je het kriebelen als je dit leest? Kijk dan snel verder.
Je wordt aangeworven voor onbepaalde duur en werkt overdag.
Als mecanicien ben je vooral bezig met:

Mechanische, hydraulische en pneumatische depannages
Correctieve en preventieve werkzaamheden
Verbeteringen aan installaties

Je werkt op die manier aan rollen, reductiekasten, pompen, kleppen, warmtewisselaars, filters, hydraulische en pneumatische systemen, remmen, koppelingen, lagers, dichtingen, …
Je zal tevens deel uitmaken van ons wachtdienstsysteem. 
 Ben jij de juiste kandidaat?

Je hebt een technisch diploma (minimum A2).
Veiligheid is voor jou absolute prioriteit
Je hebt een zeer grote interesse in mechanica in het algemeen en je wil op basis daarvan je kennis blijven versterken
Je hebt een bijzondere gedrevenheid om mechanische problemen zelfstandig of in teamverband te analyseren en op te lossen

 
Tijdens een eerste kennismakingsgesprek bekijken we samen of er ook op persoonlijk vlak een klik is.
Wat bieden wij jou?

Vast contract
Aantrekkelijk loonpakket
Variabele werktijden
Resultaat gebonden premies
Eindejaarspremie
Anciënniteitspremie (na 1 jaar in dienst)
Maaltijdcheques van €8 bruto
Geschenkencheque en ecocheque
Auto -en fietslease
40+ verlofdagen
Doorgroeimogelijkheden
Groeps -en hospitalisatieverzekering voor jezelf en je gezin
Sociale voordelen
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf.

Hoe verloopt de selectieprocedure?

Kennismakingsgesprek en rondleiding in de afdeling
Testen via online applicatie indien je aan de basisvoorwaarden voldoet
Gesprek met HR en de afdelingsverantwoordelijke
Medisch onderzoek
Contract

Diversiteit en inclusie maken ons nóg sterker!
Ons personeelsbeleid baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz.
Code: AMBE
