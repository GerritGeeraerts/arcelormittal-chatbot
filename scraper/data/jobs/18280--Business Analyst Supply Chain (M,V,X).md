# Job: Business Analyst Supply Chain (M,V,X)
## Category: 
Supply Chain
## Location: 
Gent, Oost-Vlaanderen, België
## Description:
Introductie
Als Business Analyst binnen Supply Chain vervul je een essentiële rol in het verbinden van bedrijfsbehoeften met IT-oplossingen. Je fungeert als de schakel tussen de business, die haar behoeften kent maar niet altijd in staat is deze concreet te formuleren, en de IT-ontwikkelaars, die de technische implementatie verzorgen. Met een focus op innovatie, klantgerichtheid en procesverbetering streven we voortdurend naar optimalisatie binnen ons Supply Chain domein.
De meeste van onze IT tools worden de komende jaren vernieuwd, al dan niet door intern ontwikkelde tools. Kan je niet wachten hieraan mee te werken? Lees dan zeker verder.
Wat houdt de job in?
Als Business Analyst binnen Supply Chain omvat je takenpakket: 

Het leiden en/of deelnemen aan projecten binnen het domein van Supply Chain en daarbuiten
Het analyseren en vertalen van de eisen en wensen van de business naar praktische en haalbare IT-oplossingen. Je fungeert als sparringpartner en adviseur voor de business, en als brug tussen de business en IT-teams
Het volgen van de nieuwste IT-ontwikkelingen en ondersteunen bij de acceptatietesten van nieuwe toepassingen en functionaliteiten
Het verzorgen van trainingen voor nieuwe tools en functionaliteiten, en het begeleiden van de business bij het optimaal gebruik ervan
Het fungeren als eerste aanspreekpunt voor het analyseren en oplossen van ad hoc problemen met bestaande systemen en toepassingen 
Het proactief identificeren van mogelijkheden tot verbetering en optimalisatie van bestaande processen en systemen, en het actief meedenken met de interne klant 

Ben jij de geschikte kandidaat?

Je beschikt over een Master diploma in IT, Economie of Ingenieurswetenschappen
Je hebt een gecombineerde interesse in Supply Chain processen en IT systemen
Met je analytische skills kan je complexe problemen snel doorgronden en samen met collega’s, business en IT oplossingen uitwerken
Jouw uitstekende communicatieve vaardigheden stellen je in staat om de behoeften van zowel het business team als IT te bespreken en te begrijpen
Initiatief nemen en de correcte prioriteiten bepalen is iets dat voor jou natuurlijk aanvoelt
Je legt vlot verbanden en trekt op basis van beschikbare informatie juiste en realistische conclusies
Je communiceert vlot in het Nederlands en Engels. Verder trek je je plan in het Frans
Ervaring als business analyst of een soortgelijke functie is een grote plus

Wat bieden wij jou?

Vast contract 
Aantrekkelijk loonpakket 
Resultaat gebonden premies 
Anciënniteitspremie (na 1 jaar in dienst)
Maaltijdcheques van €8 bruto 
Geschenkencheques en ecocheques
Auto -en fietslease
40+ verlofdagen 
Doorgroeimogelijkheden
Groepsverzekering
Hospitalisatieverzekering (gezinsleden kunnen aangesloten worden) 
GSM
Laptop 
Gedeeltelijke terugbetaling van uw internetrekening 
Reisverzekering  
Vriendenkring (kortingen op cinematickets/pretparken, sinterklaasfeest, reizen, loopwedstrijden, Sidmar Motor Rijders,…)
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf. + basisopleiding die je laat kennismaken met het bedrijf. 
Restaurant: broodjesbar en zelfbedieningsrestaurant. 

Hoe verloopt de selectieprocedure?

Online applicatie
Kennismakingsgesprek met HR en je toekomstige collega
Eindselectiegesprek met hoofd van HR en de afdeling
Contractvoorstel

Voel je het al kriebelen om te beginnen? Solliciteer nu!
Diversiteit en inclusie maken ons nóg sterker!
Met ArcelorMittal Belgium (AMBE) baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz.
