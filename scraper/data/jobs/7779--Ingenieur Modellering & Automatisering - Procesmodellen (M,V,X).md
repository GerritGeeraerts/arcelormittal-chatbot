# Job: Ingenieur Modellering & Automatisering - Procesmodellen (M,V,X)
## Category: 
Automatisering
## Location: 
Gent, Oost-Vlaanderen, Belgium
## Description:
Inleiding
Bij Systemen en Modellen, die deel uitmaken van de afdeling DSI (Digital Solutions and Innovation), worden computer modellen ontwikkeld met het oog diverse bedrijfsprocessen te optimaliseren. Op die manier verbeteren we ons prestaties op vlak van productiviteit, kwaliteit, betrouwbaarheid, energie efficiëntie, etc. Modelleren gaat hand in hand met technologisch innovatie en automatisatie. Een aantal voorbeelden:

Wij bekleden jaarlijks ongeveer twee miljoen ton staal met een zinkgebaseerde laag om corrosie van het staal tegen te gaan. Wij bestuderen en regelen het hot dip verzinkingsproces, teneinde de variatie in laagrealisatie alsmaar te verkleinen. Hierdoor verbeteren we niet alleen de kwaliteit, maar besparen we ook op dure grondstoffen.
Hoogovens worden vaak gezien als een 'black box' vanwege de complexe chemische reacties onder hoge temperaturen die binnenin plaatsvinden. Dit maakt directe metingen lastig. Om dit te overbruggen, gebruiken we geavanceerde computermodellen om de thermische processen en materiaalstromen te simuleren, wat helpt bij het optimaliseren van de ruwijzerkwaliteit en -productie.
In de eindwals van de warmwalserij staan 7 walstuigen na elkaar voor de finale reductiestappen. Meerdere modellen rekenen tegelijkertijd tot 1 geconvergeerde oplossing om de gewenste dikte en temperatuur te realiseren aan de uitgang van de eindwals, terwijl de snelheid van het walsen gemaximaliseerd wordt en de stabiliteit en kwaliteit van het walsproces gegarandeerd blijft. 

Wat houdt de job in?
Als deel van het team (bestaande uit 35 ingenieurs en masters in science), ben je verantwoordelijk voor het ontwikkelen, verbeteren, onderhouden en gebruiken van de modellen in jouw portfolio.Takenpakket:

Je wordt verantwoordelijk voor 1 of meerdere modellen die bepaalde processen gaan berekenen, de setup van installaties bepalen en procesparameters voorspellen. Deze berekeningen berusten op fysische wetten aangevuld met numerieke methoden en datagebaseerde technieken zoals machine learning en worden gevalideerd aan de hand van productiedata.
Je stelt oplossingen voor voor vastgestelde problemen. Deze oplossingen implementeer je door gebruik te maken van programmeer taal C#, C++ en Python.
Je toetst jouw bevindingen op regelmatige basis af met de betrokken partijen, van operatoren tot het management.
Je plant zelfstandig je werk en staat ook in voor de opvolging ervan. Dit van het initiële onderzoek tot de follow-up na de ingebruikname. 

Ben jij de geschikte kandidaat?

Je beschikt over een STEM-georiënteerd Master diploma.
Je kan ingewikkelde problemen en processen abstraheren, analyseren en structureren.
Aangezien je meestal niet alleen aan een project werkt, kan je vlot functioneren in teamverband.
Je communiceert vlot naar alle niveaus binnen de onderneming, van arbeider tot management.
We rekenen op jouw creativiteit aangezien de standaard oplossingen meestal niet toepasbaar zijn. Hiervoor sta je in nauw contact met research centers en gespecialiseerde bedrijven.

Wat bieden wij jou?
Werken bij ArcelorMittal (AMBE), dat is kansen krijgen op een mooie loopbaan en de mogelijkheid om een internationale carrière uit te bouwen. We geven talent alle ruimte om open te bloeien met een op maat gemaakt trainingsprogramma. Je komt terecht in een team van dynamische mensen die dag in dag uit werken aan verbeteringen op alle vlak en met baanbrekende technologieën.
Je kan rekenen op een aantrekkelijk loonpakket. Naast je uitermate competitief basisloon aangevuld met een aantal premies, bieden we jou maaltijdcheques, een interessante groeps- en hospitalisatieverzekering en andere extralegale voordelen. Bovendien kan je kiezen voor een bedrijfswagen en/of –fiets en krijg je 40 verlofdagen per jaar!
 
Wat bieden wij jou?

Vast contract
Aantrekkelijk loonpakket 
Resultaat gebonden premies 
Anciënniteitspremie (na 1 jaar in dienst)
Maaltijdcheques van €8 bruto 
Geschenkencheques en ecocheques
Auto -en fietslease
40+ verlofdagen 
Doorgroeimogelijkheden
Groepsverzekering
Hospitalisatieverzekering (gezinsleden kunnen aangesloten worden) 
GSM
Laptop 
Gedeeltelijke terugbetaling van uw internetrekening 
Reisverzekering 
Vriendenkring (kortingen op cinematickets/pretparken, sinterklaasfeest, reizen, loopwedstrijden, Sidmar Motor Rijders,…)
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf. + basisopleiding die je laat kennismaken met het bedrijf. 
Restaurant: broodjesbar en zelfbedieningsrestaurant.  

Hoe verloopt de selectieprocedure?

Online applicatie
Kennismakingsgesprek met HR en je toekomstige collega
Eindselectiegesprek met hoofd van HR en de afdeling
Contractvoorstel 

Voel je het al kriebelen om te beginnen? Solliciteer nu!
Diversiteit en inclusie maken ons nóg sterker!   Met ArcelorMittal Belgium (AMBE) baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz.
