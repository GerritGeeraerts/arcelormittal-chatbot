# Job: Bedienaar dwarscabine (M/V/X)
## Category: 
Productie
## Location: 
Gent, Oost-Vlaanderen, Belgium
## Description:
Inleiding
Arcelor Mittal Gent beschikt over alle nodige installaties om aangevoerde grondstoffen om te zetten in staalproducten met een hoge toegevoegde waarde. Heel wat autokoetswerken, huishoudapparaten, meubilair en andere toepassingen zijn dus vervaardigd uit dit staal.
In de continugieterij (een sectie uit de staalfabriek) wordt het vloeibare staal gestold tot strengen, die uiteindelijk in plakken worden gesneden. 
Wat houdt de job in?
Als operator dwarscabine/waarnemer op de continugieterij ben je - samen met je collega's - verantwoordelijk voor het in goede banen leiden van het afvoerproces van de continugieterij waarbij de gestolde strengen in plakken worden gesneden en gestapeld worden.
De job bestaat uit 2 deeltaken (cabine operator en hulp afvoerzone) die afwisselend uitgevoerd worden. Als cabine operator volg je de verschillende deelprocessen van op afstand op door gebruik te maken van een tiental camerabeelden en kan je ook ingrijpen op het proces m.b.v. de HMI-beelden. Als hulp afvoerzone daarentegen ga je echt ter plaatse in de installatie voor controles van de verschillende machineonderdelen en de kwaliteit van de plakken en dien je in te grijpen bij afwijkingen.
Daarnaast help je ook bij het aangieten op de gietvloer en bij diverse onderhoudswerken aan de gietmachine tijdens stilstanden, zoals het vervangen van onderdelen, smeerrondes en reinigingswerken. 
Op de continugieterij werk je steeds in teamverband en zal je de kans krijgen om ook de andere operatorcabines en functies op de gietvloer aan te leren. Dit zorgt enerzijds voor nog meer afwisseling in de job en anderzijds ook voor de nodige doorgroeimogelijkheden.  
Als operator in de staalfabriek werk je in een volcontinusysteem, waarbij 7 werkdagen afgewisseld worden met rustdagen. Daarnaast bouw je ongeveer 40 tot 45 recuperatiedagen op per jaar.
Ben jij de geschikte kandidaat?

Je hebt reeds werkervaring als operator
Je bent vlot met informatica toepassingen
Je steekt graag de handen uit de mouwen
Je werkt graag in teamverband
Een uitdagende industriële omgeving spreekt je aan
Veilig werken is voor jou een absolute prioriteit
Je hebt technisch inzicht

Wat bieden wij jou?

Je start onmiddellijk met een vast contract in een groot internationaal bedrijf
een gemiddeld uurloon vanaf €20 (zonder ploegpremies), dat bovendien stijgt met positieve evaluatie(s)
in een volcontinusysteem: gemiddeld ploegpercentage van 36,90% per maand bovenop jouw uurloon
MC's van 8€/dag en bovendien tal van lunchmogelijkheden (bedrijfsrestaurant met warme en koude zone)
dagelijks gratis verse soep voor werknemers in de productieomgeving
deelname in de winstpremies
korting voor pretparken en culturele evenementen
sinterklaascheque
gratis griepvaccinatie
een fijne werksfeer waar collegialiteit centraal staat
opleiding en begeleiding vanaf dag 1
dankzij het uitgebreide opleidingsaanbod, coaching en aandacht voor persoonlijke groei, heb je je eigen ontwikkeling in de hand
een unieke werkervaring

Hoe verloopt de selectieprocedure?

Online sollicitatie via onze website
Online testing en gesprek met HR
Kennismakingsgesprek met de leidinggevende van de afdeling en een rondleiding
Medisch onderzoek
Contractopmaak

Voel je het al kriebelen om te beginnen? Solliciteer nu!
Diversiteit en inclusie maken ons nóg sterker!ArcelorMittal Belgium (AMBE) gaat voluit voor gelijke kansen en waardeert diversiteit. We selecteren kandidaten enkel op basis van hun competenties. Je leeftijd, geslacht, etnische afkomst, geaardheid, geloof, beperking, nationaliteit, … beïnvloeden je kans om mee te bouwen aan duurzame circulaire staal oplossingen voor de toekomst niet.
 
