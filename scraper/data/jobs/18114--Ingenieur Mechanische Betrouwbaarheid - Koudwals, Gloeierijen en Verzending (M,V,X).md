# Job: Ingenieur Mechanische Betrouwbaarheid - Koudwals, Gloeierijen en Verzending (M,V,X)
## Category: 
Onderhoud
## Location: 
Gent, Oost-Vlaanderen, België
## Description:
Inleiding
In de afdeling Koudwalserij Gloeierijen en Verzenden wordt de koudgewalste staalplaat gegloeid en geskind. Hiertoe beschikken we enerzijds over een continu gloeilijn en anderzijds over klassieke gloeiovens in combinatie met twee skinpass installaties. Op de drie overwikkelbanen kunnen de producten verder afgewerkt worden of kunnen er extra inspecties gebeuren. Ook het verpakken, verzenden en het beheer van het logistieke proces behoort tot de scope van de afdeling. Het merendeel van de geproduceerde rollen binnen KGV gaan naar de klant. Een goede procesbeheersing en een constante productkwaliteit zijn bijgevolg essentieel om de klantentevredenheid hoog te houden.
 
Wat houdt de job in?
Als betrouwbaarheidsingenieur sta je in voor de betrouwbaarheid van de installaties van de afdeling koudwals, gloeierij en verzending. Het takenpakket:

Je bent binnen een team verantwoordelijk voor de verbetering van de efficiëntie en effectiviteit van het onderhoudsproces.
Je bent binnen een team verantwoordelijk voor het preventief onderhoudsplan.
Je bent piloot van of geeft ondersteuning aan projecten om de bedrijfszekerheid van de installaties verder te verhogen. 
Je analyseert technische problemen aan de productie installaties en bij gestaan door een team van onderhoudsmedewerkers, definieer en implementeer je doeltreffende oplossingen om de bedrijfszekerheid te verhogen.
Je werkt vlot samen met technici en uitvoerders op de werkvloer, evenals met collega’s van andere vakdisciplines.
Je blijft op de hoogte van de meest recente evoluties en ontwikkelingen op technisch vlak via onder andere benchmark bezoeken aan andere sites en internationale contacten.

 
Ben jij de geschikte kandidaat?

Je beschikt over een Master diploma in een mechanische afstudeerrichting. 
Je hebt interesse om kennis te verwerven in andere vakdomeinen zoals elektriciteit en fluida. 
Je hebt een sterke interesse voor innovatie en nieuwe technologieën.
De veiligheid van de installaties en van je collega’s is altijd één van je topprioriteiten.
Dankzij je goede communicatieve vaardigheden (in het Nederlands) ben je in staat een team te laten samenwerken.
Je hebt een sterk analytisch redeneringsvermogen – je weet de juiste vragen te stellen.
Je hebt kennis van projectmanagement; van het brainstormen tot de implementatie en opvolging.  
 

Wat bieden wij jou?

Vast contract
Aantrekkelijk loonpakket
Resultaat gebonden premies
Anciënniteitspremie (na 1 jaar in dienst)
Maaltijdcheques van €8 bruto
Geschenkencheques en ecocheques
Auto -en fietslease
40+ verlofdagen
Doorgroeimogelijkheden
Groepsverzekering
Hospitalisatieverzekering (gezinsleden kunnen aangesloten worden)
GSM
Laptop
Gedeeltelijke terugbetaling van uw internetrekening
Reisverzekering
Vriendenkring (kortingen op cinematickets/pretparken, sinterklaasfeest, reizen, loopwedstrijden, Sidmar Motor Rijders,…)
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf. + basisopleiding die je laat kennismaken met het bedrijf.
Restaurant: broodjesbar en zelfbedieningsrestaurant.

 
Hoe verloopt de selectieprocedure?

Online applicatie
Kennismakingsgesprek met HR en je toekomstige collega
Eindselectiegesprek met hoofd van HR en de afdeling
Contractvoorstel

Voel je het al kriebelen om te beginnen? Solliciteer nu!
Diversiteit en inclusie maken ons nóg sterker!  Met ArcelorMittal Belgium (AMBE) baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz.
