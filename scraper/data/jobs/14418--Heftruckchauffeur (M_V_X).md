# Job: Heftruckchauffeur (M/V/X)
## Category: 
Productie
## Location: 
Gent, Oost-Vlaanderen, Belgium
## Description:
Inleiding
Arcelor Mittal Gent beschikt over alle nodige installaties om aangevoerde grondstoffen om te zetten in staalproducten met een hoge toegevoegde waarde. Heel wat autokoetswerken, huishoudapparaten, meubilair en andere toepassingen zijn dus vervaardigd uit dit staal.
Wat houdt de job in?
In de verschillende productieafdelingen van ArcelorMittal Gent worden heftrucks of andere tuigen gebruikt om grondstoffen en (half)afgewerkte producten te verplaatsen. Na een grondige opleiding word jij verantwoordelijk voor de opslag van de grondstoffen, schroot en/of (half)afgewerkte producten.
Als heftruckchauffeur zal je worden tewerkgesteld in één van de afdelingen binnen ArcelorMittal Gent en dit in een volcontinu systeem (shiften: 6-14 uur, 14-22 uur en 22-06 uur, steeds 7 dagen werken).
Ben jij de geschikte kandidaat?

Je hebt ervaring met rollend materieel én een geldend attest als heftruckbestuurder
Een technische omgeving heeft je altijd geboeid
Veilig werken is voor jou een absolute prioriteit
Je kan goed in team werken, maar weet je ook zelfstandig te redden
Je hebt een oog voor detail en een groot verantwoordelijkheidsgevoel

Wat bieden wij jou?

Je start onmiddellijk met een vast contract in een groot internationaal bedrijf
een gemiddeld uurloon van €19,5 (zonder ploegpremies), dat bovendien stijgt met positieve evaluatie(s)
in een volcontinusysteem: gemiddeld ploegpercentage van 36,90% per maand bovenop jouw uurloon
MC's van 8€/dag en bovendien tal van lunchmogelijkheden (bedrijfsrestaurant met warme en koude zone)
dagelijks gratis verse soep voor werknemers in de productieomgeving
deelname in de winstpremies
korting voor pretparken en culturele evenementen
sinterklaascheque
gratis griepvaccinatie
een fijne werksfeer waar collegialiteit centraal staat
opleiding en begeleiding vanaf dag 1
dankzij het uitgebreide opleidingsaanbod, coaching en aandacht voor persoonlijke groei, heb je je eigen ontwikkeling in de hand
een unieke werkervaring

Hoe verloopt de selectieprocedure?

Online sollicitatie via onze website
Online testing en gesprek met HR
Kennismakingsgesprek met de leidinggevende van de afdeling en een rondleiding
Medisch onderzoek
Contractopmaak

Voel je het al kriebelen om te beginnen? Solliciteer nu!
Diversiteit en inclusie maken ons nóg sterker!ArcelorMittal Belgium (AMBE) gaat voluit voor gelijke kansen en waardeert diversiteit. We selecteren kandidaten enkel op basis van hun competenties. Je leeftijd, geslacht, etnische afkomst, geaardheid, geloof, beperking, nationaliteit, … beïnvloeden je kans om mee te bouwen aan duurzame circulaire staal oplossingen voor de toekomst niet.
 
