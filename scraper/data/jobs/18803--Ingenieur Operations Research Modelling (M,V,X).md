# Job: Ingenieur Operations Research Modelling (M,V,X)
## Category: 
Engineering
## Location: 
Gent, Oost-Vlaanderen, België
## Description:
Inleiding
Bij Systemen en Modellen, die deel uitmaken van de afdeling DSI (Digital Solutions and Innovation), worden computer modellen ontwikkeld met het oog diverse bedrijfsprocessen te optimaliseren. Op die manier verbeteren we ons prestaties op vlak van productiviteit, kwaliteit, betrouwbaarheid, energie efficiëntie, etc. Modelleren gaat hand in hand met technologisch innovatie en automatisatie. Een aantal voorbeelden: 

Een belangrijk onderdeel in onze duurzaamheidsstrategie is het maken van green steel door het vervangen van onze convertors met elektrische ovens in onze staalfabriek. Om deze ingrijpende transformatie in goede banen te leiden werd er een digital twin gemaakt welke gebruik maakt van discrete event simulation om alle logistieke stromen in kaart te brengen en zo de impact van het nieuwe proces te voorspellen.
Wij ontwikkelen de intelligente stuurcomponenten nodig voor het volledig automatiseren van onze interne logistiek. Interne transporten en beheer van tussenvoorraden verlopen alsmaar meer automatisch en dit brengt specifieke uitdagingen met zich mee op vlak van veiligheid, productkwaliteit en materiaaldoorstroming.
De meeste productielijnen in de koudwalserijen zijn continu. Rollen worden aan de ingang aan elkaar gelast en als één continue band door het centrale procesdeel geleid. Begrijpelijk kan dit niet gebeuren in willekeurige volgorde. De technische regels die bepalen wat kan en wat niet, zorgen ervoor dat het samenstellen van optimale productieplanningen geen evidente opdracht is. Zonder computermodellen is dit onmogelijk.

 
Wat houdt de job in? 
Als deel van het team (bestaande uit 40 ingenieurs en masters in science), ben je verantwoordelijk voor het ontwikkelen, verbeteren, onderhouden en gebruiken van de modellen in jouw portfolio.Takenpakket:

Je bent verantwoordelijk voor het bestuderen en analyseren van het plannings- en logistieke aspect van onze bedrijfsprocessen om het deze vooruit te helpen. Hiernaast maak je ook simulatiestudies van deze bedrijfsprocessen om de impact van toevoegingen en wijzigingen te onderzoeken en zo managementbeslissingen te ondersteunen.
Je gebruikt jouw verworven inzichten in deze processen om ze te verbeteren en te optimaliseren. Hiervoor bouw je uitgebreide modellen om de planning van logistiek, productie en onderhoud te optimaliseren gebruikmakend van verschillende wiskundige technieken zoals local search, constraint programming, (mixed) integer programming en graph theory. Uiteraard is deze lijst niet exhaustief en worden nieuwe technologieën met open armen ontvangen indien deze helpen met het bereiken van optimale resultaten. De gebruikte programmeertalen zijn C++ en C#.
Je houdt je kennis van cutting edge technieken op peil door samenwerkingen met externe partners en de academische wereld.
Je bespreekt regelmatig je bevindingen met alle betrokken partijen, van operatoren tot management, om ervoor te zorgen dat iedereen op één lijn zit.
Je plant zelfstandig je werk en zorgt voor de opvolging ervan, van het initiële onderzoek tot de follow-up na de implementatie.

 
Ben jij de geschikte kandidaat?

Je beschikt over een STEM-georiënteerd Master diploma.
Je kan ingewikkelde problemen en processen abstraheren, analyseren en structureren. 
Aangezien je meestal niet alleen aan een project werkt, kan je vlot functioneren in teamverband.
Je communiceert vlot naar alle niveaus binnen de onderneming, van arbeider tot management.
We rekenen op jouw creativiteit aangezien de standaard oplossingen meestal niet toepasbaar zijn. Hiervoor sta je in nauw contact met research centers en gespecialiseerde bedrijven.

Wat bieden wij jou? 

Vast contract 
Aantrekkelijk loonpakket 
Resultaat gebonden premies 
Anciënniteitspremie (na 1 jaar in dienst)
Maaltijdcheques van €8 bruto 
Geschenkencheques en ecocheques
Auto -en fietslease
40+ verlofdagen 
Doorgroeimogelijkheden
Groepsverzekering
Hospitalisatieverzekering (gezinsleden kunnen aangesloten worden) 
GSM
Laptop 
Gedeeltelijke terugbetaling van uw internetrekening 
Reisverzekering 
Vriendenkring (kortingen op cinematickets/pretparken, sinterklaasfeest, reizen, loopwedstrijden, Sidmar Motor Rijders,…)
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf. + basisopleiding die je laat kennismaken met het bedrijf. 
Restaurant: broodjesbar en zelfbedieningsrestaurant. 

 
Hoe verloopt de selectieprocedure?

Online applicatie
Kennismakingsgesprek met HR en je toekomstige collega
Eindselectiegesprek met hoofd van HR en de afdeling
Contractvoorstel

 
Voel je het al kriebelen om te beginnen? Solliciteer nu!
Diversiteit en inclusie maken ons nóg sterker!   Met ArcelorMittal Belgium (AMBE) baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz. 
