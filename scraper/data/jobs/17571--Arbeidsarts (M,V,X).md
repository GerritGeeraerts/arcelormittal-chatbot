# Job: Arbeidsarts (M,V,X)
## Category: 
Veiligheid, Gezondheid, Milieu
## Location: 
Gent, Oost-Vlaanderen, België
## Description:
Inleiding
ArcelorMittal is ’s werelds grootste staalbedrijf. Het creëren van innovatieve en duurzame staalproducten voor een brede waaier van dagelijkse toepassingen is waar wij - het ArcelorMittal Belgium team - voor staan. Auto’s, windturbines, designwoningen… overal waar je kijkt, kom je ons staal tegen. Onze sterke punten zijn duidelijk: we werken met hoogopgeleide professionals, we staan dicht bij onze klanten en onze infrastructuur maakt samenwerking met complementaire sectoren mogelijk. Daarnaast wordt ons staal ook gezien als de hoeksteen van een circulaire economie en als basismateriaal voor hernieuwbare energie.
De site van ArcelorMittal in Gent is op zoek naar een voltijdse bedrijfsarts voor de interne preventiedienst.
 
Wat houdt de job in?

Opvolgen van de gezondheidstoestand van de medewerkers en verzekeren van het medisch toezicht door middel van (preventief) medische onderzoeken
Organiseren of verstrekken van eerste hulp in geval van ongeval en ziekte 
Bezoeken van werkplaatsen, uitvoeren van de analyse van de werkomgeving op vlak van gezondheid, veiligheid, ergonomie, lawaai, chemische agentia… om de risico’s mbt arbeidsomstandigheden te controleren en te verminderen
Adviezen geven vanuit arbeidsgeneeskundig standpunt betreffende preventie en bescherming van de werknemers in het bedrijf
Opzetten/ondersteunen van bedrijfsinterne sensibiliseringscampagnes en opleidingsinitiatieven
Mee instaan voor de organisatie van de medische dienst en op de hoogte blijven van wijzingen in de wetgeving en evoluties in het vakgebied arbeidsgezondheidszorg
Verzorgen van permanentie en deelname aan crisisteam in geval noodsituaties.

 
Ben jij de geschikte kandidaat?

Master in de geneeskunde met specialisatie bedrijfsgeneeskunde
Minstens enkele jaren ervaring als bedrijfsarts
Voldoende kennis en ervaring op vlak van EHBO
Ervaring en interesse op vlak van industriële hygiëne en ergonomie zijn essentieel 
Sterke communicatieve vaardigheden
Integer en discreet
Flexibel en klantgericht
Je moet autonoom opdrachten uitvoeren maar ook in team kunnen samenwerken en open staan voor overleg

 
Wat bieden wij jou?
Wij bieden een boeiende functie, in een dynamisch team van 2 arbeidsartsen en 12 verpleegkundigen. Doorgroei in de organisatie is mogelijk. U krijgt een concurrentiële verloning en een zeer interessant pakket van extralegale voordelen.

Vast contract
Aantrekkelijk loonpakket
Resultaat gebonden premies
Anciënniteitspremie (na 1 jaar in dienst)
Maaltijdcheques van 8 € bruto
Geschenkencheques en Ecocheques
Auto- en fietslease
40+ verlofdagen
Doorgroeimogelijkheden
Groepsverzekering
Hospitalisatieverzekering (gezinsleden kunnen aangesloten worden)
Gedeeltelijke terugbetaling van uw internetrekening
Vriendenkring (kortingen op cinematickets/pretparken, sinterklaasfeest, reizen, loopwedstrijden, Sidmar Motor Rijders,…)
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf. + basisopleiding die je laat kennismaken met het bedrijf.
Restaurant: broodjesbar en zelfbedieningsrestaurant.

 
Hoe verloopt de selectieprocedure?

Online applicatie
Kennismakingsgesprek met HR en je toekomstige collega
Eindselectiegesprek met hoofd van HR en de afdeling
Contractvoorstel

Voel je het al kriebelen om te beginnen? Solliciteer nu!
 
Diversiteit en inclusie maken ons nóg sterker! Met ArcelorMittal Belgium (AMBE) baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz.
