# Job: Ingenieur Data Science & Modellering (M,V,X)
## Category: 
Engineering
## Location: 
Gent, Oost-Vlaanderen, België
## Description:
Inleiding
Bij Systemen en Modellen, die deel uitmaken van de afdeling DSI (Digital Solutions and Innovation), worden computer modellen ontwikkeld met het oog diverse bedrijfsprocessen te optimaliseren. Op die manier verbeteren we ons prestaties op vlak van productiviteit, kwaliteit, betrouwbaarheid, energie efficiëntie, etc. Modelleren gaat hand in hand met technologisch innovatie en automatisatie. Een aantal voorbeelden:

Onderhoud vormt een dynamisch domein dat voortdurend evolueert, waarin er nog aanzienlijke optimalisatiemogelijkheden zijn. Geavanceerde datamodellen maken gebruik van de overvloed aan grootschalig verzamelde gegevens door installaties, om nauwkeurige inzichten te verschaffen in specifieke onderdelen van de installaties. Hierdoor wordt het onderhoudsproces geoptimaliseerd en ongeplande stilstanden geminimaliseerd.
In het hart van de meeste productielijnen bevindt zich een schat aan data, die kan worden benut om diepgaand inzicht te verkrijgen in de complexe onderlinge relaties tussen de verschillende productiestappen overheen verschillende productielijnen. Geavanceerde dataverwerkingsmethoden en modellen stellen ons in staat om nauwkeurig kwaliteitsonderzoek uit te voeren, waarbij verrassende verbanden tussen de productieprocessen kunnen worden ontrafeld en geoptimaliseerd.
De opmars van Generative Artificial Intelligence (Gen-AI) en geavanceerde Large Language Models (LLM's) biedt nieuwe perspectieven om niet alleen het productieproces, maar ook aanvullende bedrijfsprocessen te verbeteren. Het integreren van slimme chatbots, geavanceerde document zoekfuncties en het verfijnen van relatiebeheer vergemakkelijkt het data gestuurde onderzoek van zowel data-experten en productie-experten. Dit stelt ons in staat om complexe plannen moeiteloos te raadplegen en te digitaliseren, waardoor indirect de efficiëntie van het productieproces wordt versterkt.

Wat houdt de job in? 
Als deel van het team (bestaande uit 40 ingenieurs en masters in science), ben je verantwoordelijk voor het ontwikkelen, verbeteren, onderhouden en gebruiken van de modellen in jouw portfolio.
Takenpakket:Bij ons bedrijf speel je een cruciale rol in het ontwerpen en implementeren van geavanceerde data-gedreven modellen die bedrijfsprocessen optimaliseren, installatie-instellingen bepalen en procesparameters voorspellen. Je krijgt de mogelijkheid om je bezig te houden met cutting-edge AI-technologieën en methodologieën, terwijl je tegelijkertijd een sleutelrol speelt in het ontwerpen, implementeren en onderhouden van diverse Machine Learning-oplossingen. We leggen geen nadruk op een specifieke technologie, maar streven altijd naar optimale resultaten, ongeacht de gebruikte technologische aanpak.Daarnaast ben je actief betrokken bij het delen van je bevindingen en inzichten met alle betrokken partijen, van operatoren tot het management, om ervoor te zorgen dat iedereen op één lijn zit. Je krijgt de vrijheid om zelfstandig je werk te plannen en op te volgen, van het initiële onderzoek tot de follow-up na de implementatie. 
Ben jij de geschikte kandidaat?

Je beschikt over een STEM-georiënteerd Master diploma.
Je kan ingewikkelde problemen en processen abstraheren, analyseren en structureren.
Aangezien je meestal niet alleen aan een project werkt, kan je vlot functioneren in teamverband.
Je communiceert vlot naar alle niveaus binnen de onderneming, van arbeider tot management.
We rekenen op jouw creativiteit aangezien de standaard oplossingen meestal niet toepasbaar zijn. Hiervoor sta je in nauw contact met research centers en gespecialiseerde bedrijven. 

Wat bieden wij jou? 

Vast contract 
Aantrekkelijk loonpakket 
Resultaat gebonden premies 
Anciënniteitspremie (na 1 jaar in dienst)
Maaltijdcheques van €8 bruto 
Geschenkencheques en ecocheques
Auto -en fietslease
40+ verlofdagen 
Doorgroeimogelijkheden
Groepsverzekering
Hospitalisatieverzekering (gezinsleden kunnen aangesloten worden) 
GSM
Laptop 
Gedeeltelijke terugbetaling van uw internetrekening 
Reisverzekering 
Vriendenkring (kortingen op cinematickets/pretparken, sinterklaasfeest, reizen, loopwedstrijden, Sidmar Motor Rijders,…)
Begeleiding: als nieuwkomer krijg je een peter/meter aangewezen. Deze persoon zal ervoor zorgen dat je je snel thuis voelt en zal je wegwijs maken doorheen het bedrijf. + basisopleiding die je laat kennismaken met het bedrijf. 
Restaurant: broodjesbar en zelfbedieningsrestaurant. 

 
Hoe verloopt de selectieprocedure?

Online applicatie
Kennismakingsgesprek met HR en je toekomstige collega
Eindselectiegesprek met hoofd van HR en de afdeling
Contractvoorstel

 
Voel je het al kriebelen om te beginnen? Solliciteer nu!
Diversiteit en inclusie maken ons nóg sterker!   Met ArcelorMittal Belgium (AMBE) baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz. 
