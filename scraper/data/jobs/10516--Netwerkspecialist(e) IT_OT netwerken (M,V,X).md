# Job: Netwerkspecialist(e) IT/OT netwerken (M,V,X)
## Category: 
Automatisering
## Location: 
Gent, Oost-Vlaanderen, Belgium
## Description:
Inleiding
Binnen ArcelorMittal België produceren we staal, gebruik makende van state of the art automatisatie- en optimalisatietechnieken.  De afdeling IAM, wat staat voor “Industrial IT, Automation and Models”, zorgt voor de informatisering en automatisering van alle productie en logistieke processen. Jouw sectie binnen deze afdeling staat in voor de connectiviteit tussen IT en OT systemen die onze productieprocessen aansturen en bewaken.
Wat houdt de job in?
Als netwerkspecialist kom je terecht in een fascinerende en hoogtechnologische IT-wereld met als doel de productie en logistieke processen continu te optimaliseren, gebruik makend van de meest recente technologieën. Je zorgt voor een volledige revamp van de productienetwerken, dit vanaf het design tot en met de indienstnames. Je doet dit in nauwe samenwerking met je eigen teamleden en productie verantwoordelijken. Daarnaast help je ook bij de verdere ontwikkeling van tools om het netwerk te monitoren en te beheren.
Ben jij de geschikte kandidaat?

Je bent in het bezit van een Professionele Bachelor binnen ICT met een sterke focus op netwerk.
Je beschikt over een sterk analytisch vermogen en een passie voor techniek
Je kan goed in team werken, maar weet je ook zelfstandig te redden.
Je bent een goede organisator en in staat om taken af te werken binnen de afgesproken deadlines.
Je communiceert vlot naar alle niveaus binnen de onderneming, van arbeider tot management en bent in staat om je ideeën geordend neer te schrijven.
Je toont zin voor initiatief

Wat bieden wij jou?
Werken bij ArcelorMittal (AMBE), dat is kansen krijgen op een mooie loopbaan en de mogelijkheid om een internationale carrière uit te bouwen. We geven talent alle ruimte om open te bloeien met een op maat gemaakt trainingsprogramma. Je komt terecht in een team van dynamische mensen die dag in dag uit werken aan verbeteringen op alle vlak en met baanbrekende technologieën.
Je kan rekenen op een aantrekkelijk loonpakket. Naast je uitermate competitief basisloon aangevuld met een aantal premies, bieden we jou maaltijdcheques, een interessante groeps- en hospitalisatieverzekering en andere extralegale voordelen. Bovendien kan je kiezen voor een bedrijfswagen of –fiets en krijg je 40 verlofdagen per jaar!
 
Hoe verloopt de selectieprocedure?

Online applicatie
Kennismakingsgesprek met HR en je toekomstige collega
Eindselectiegesprek met hoofd van HR en de afdeling
Contractvoorstel

Voel je het al kriebelen om te beginnen? Solliciteer nu!
Diversiteit en inclusie maken ons nóg sterker!
Ons personeelsbeleid baseren we op diversiteit en gelijke kansen. Wij selecteren de kandidaten op basis van hun kwaliteiten, ongeacht hun leeftijd, geslacht, herkomst, overtuiging, handicap, nationaliteit enz.
